# -*- mode: mandoku-view; -*-
#+TITLE: 梁書
#+DATE: 2015-08-24 22:20:25.312215
#+PROPERTY: ID KR2a0018
#+PROPERTY: BASEEDITION WYG    
#+PROPERTY: JUAN [跋]
<pb:KR2a0018_WYG_057-1a>¶
　　編修(臣人龍/)謹言唐貞觀三年詔姚思廉與魏徴¶
　　同撰梁書思亷梁史官姚察子推其父意復採謝¶
　　昊等所記以成是書徴惟裁其總論編次筆削則¶
　　皆出于思亷蓋書成扵一手業紹乎一家述作之¶
　　盛與李百藥父子輝映一時亦猶史記之有談遷¶
　　漢書之有彪固禇亮謂其苦志精勤洵不虚矣舊¶
　　唐書經籍志及思㢘本𫝊俱云五十卷新書則云¶
　　五十六卷與今本合蓋嘉祐以来鋟版目次然也¶
<pb:KR2a0018_WYG_057-1b>¶
　　(臣/)等奉¶
勅校刋深愧學殖淺陋謹将南史與本文詳加叅校辨¶
　　其訛舛條其同異録為考證以附卷末云(臣/)謹識¶
