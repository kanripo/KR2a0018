# -*- mode: mandoku-view -*-
#+TITLE: 梁書
#+DATE: 2015-09-23 09:41:45
#+PROPERTY: JUAN 20
<pb:KR2a0018_WYG_020-1a>¶
欽定四庫全書¶
　梁書卷二十¶
　　唐　散　騎　常　侍　姚　思　廉　撰¶
　列傳第十四¶
　　劉季連　陳伯之¶
劉季連字惠續彭城人也父思考以宋高祖族弟顯於¶
宋世位至金紫光禄大夫季連有名譽早歴清官齊高¶
帝受禪悉誅宋室近屬將及季連等太宰褚淵素善之¶
<pb:KR2a0018_WYG_020-1b>¶
固請乃免建元中季連為尚書左丞永明初出為江夏¶
内史累遷平南長沙内史冠軍長史廣陵太守並行府¶
州事入為給事黄門侍郎轉太子中庶子建武中又出¶
為平西蕭遥欣長史南郡太守時明帝諸子幼弱内親¶
則仗遥欣兄弟外親則倚后弟劉暄内弟江祏遥欣之¶
鎮江陵也意寄甚隆而遥欣至州多招賔客厚自封殖¶
明帝甚惡之季連族甥琅邪王會為遥欣諮議参軍美¶
容貌頗才辯遥欣遇之甚厚會多所慠忽於公座與遥¶
<pb:KR2a0018_WYG_020-2a>¶
欣競侮季連季連憾之乃宻表明帝稱遥欣有異迹明¶
帝納焉乃以遥欣為雍州刺史明帝心徳季連四年以¶
為輔國將軍益州刺史令據遥欣上流季連父宋世為¶
益州貪鄙無政績州人猶以義故善待季連季連下車¶
存問故老撫納新舊見父時故吏皆對之流涕辟遂寧¶
人龔愜為府主簿惬龔穎之孫累世有學行故引焉東¶
昏即位永元元年徵季連為右衞將軍道斷不至季連¶
聞東昏失徳京師多故稍自驕矜本以文吏知名性忌¶
<pb:KR2a0018_WYG_020-2b>¶
而褊狹至是遂嚴愎酷狠土人始懷怨望其年九月季¶
連因聚會𤼵人丁五千人聲以講武遂遣中兵参軍宋¶
買率之以襲中水穰人李託豫知之設備守險買與戰¶
不利還州郡縣多叛亂矣是月新城人趙續伯殺五城¶
令逐始平太守十月晋原人樂寳稱李難當殺其太守¶
寳稱自號南秦州刺史難當益州刺史十二月季連遣¶
参軍崔茂祖率衆二千討之齎三日糧值嵗大寒羣賊¶
相聚伐樹塞路軍人水火無所得大敗而還死者十七¶
<pb:KR2a0018_WYG_020-3a>¶
八明年正月新城人帛飬逐遂寧太守譙希淵三月巴¶
西人雍道晞率羣賊萬餘逼巴西去郡數里道晞稱鎮¶
西將軍號建義巴西太守魯休烈與涪令李膺嬰城自¶
守季連遣中兵參軍李奉伯率衆五千救之奉伯至與¶
郡兵破擒道晞斬之涪市奉伯因獨進巴西之東鄊討¶
餘賊李膺止之曰卒惰將驕乗勝履險非良策也不如¶
小緩更思後計奉伯不納悉衆入山大敗而出遂奔還¶
州六月江陽人程延期反殺太守何法藏魯休烈懼不¶
<pb:KR2a0018_WYG_020-3b>¶
自保奔投巴東相蕭慧訓十月巴西人趙續伯又反有¶
衆二萬出廣漢乘佛輿以五綵裹青石誑百姓云天與¶
我玉印當王蜀愚人從之者甚衆季連進討之遣長史¶
趙越常前驅兵敗季連復遣李奉伯由涪路討之奉伯¶
别軍自潺亭與大軍會於城進攻其柵大破之時會稽¶
人石文安守休隠居鄉里專行禮讓代季連為尚書左¶
丞出為江夏内史又代季連入為御史中丞與季連相¶
善子仲淵字欽囘聞義師起率鄉人以應高祖天監初¶
<pb:KR2a0018_WYG_020-4a>¶
拜郢州别駕從高祖平京邑明年春遣左右陳建孫送¶
季連弟通直郎子淵及季連二子使蜀喻㫖慰勞季連¶
受命飭還裝高祖以西臺將鄧元起為益州刺史元起¶
南郡人季連為南郡之時素薄元起典籖朱道琛者嘗¶
為季連府都録無賴小人有罪季連欲殺之逃叛以免¶
至是說元起曰益州亂離已久公私府庫必多耗失劉¶
益州臨歸空竭豈辦復能逺遣候逓道琛請先使檢校¶
緣路奉迎不然萬里資糧未易可得元起許之道琛既¶
<pb:KR2a0018_WYG_020-4b>¶
至言語不恭又歴造府州人士見器物輙奪之有不獲¶
者語曰會當屬人何湏苦惜於是軍府大懼謂元起至¶
必誅季連禍及黨與競言之於季連季連亦以為然又¶
惡昔之不禮元起也益憤懣司馬朱士畧說季連求為¶
巴西郡留三子為質季連許之頃之季連遂召佐史矯¶
稱齊宣徳皇后令聚兵復反收朱道琛殺之書報朱士¶
畧兼召李膺膺士畧並不受使使歸元起收兵於巴西¶
以待之季連誅士畧三子天監元年六月元起至巴西¶
<pb:KR2a0018_WYG_020-5a>¶
季連遣其將李奉伯等拒戰兵交互有得失乆之奉伯¶
乃敗退還成都季連驅畧居人閉城固守元起稍進圍¶
之是冬季連城局参軍江希之等謀以城降不果季連¶
誅之蜀中䘮亂已二年矣城中食盡升米三千亦無所¶
糴餓死者相枕其無親黨者又殺而食之季連食粥累¶
月飢窘無計二年正月高祖遣主書趙景悅宣詔降季¶
連季連肉袒請罪元起遷季連于城外俄而造焉待之¶
以禮季連謝曰早知如此豈有前日之事元起誅李奉¶
<pb:KR2a0018_WYG_020-5b>¶
伯并諸渠帥送季連還京師季連將𤼵人莫之視惟龔¶
愜送焉初元起在道懼事不集無以為賞士之至者皆¶
許以辟命於是受别駕治中檄者將二千人季連既至¶
詣闕謝高祖引見之季連自東掖門入數歩一稽顙以¶
至高祖前高祖笑謂曰卿欲慕劉備而曾不及公孫述¶
豈無臥龍之臣乎季連復稽顙謝赦為庶人四年正月¶
因出建陽門為蜀人藺道恭所殺季連在蜀殺道恭父¶
道恭出亡至是而報復焉¶
<pb:KR2a0018_WYG_020-6a>¶
陳伯之濟隂睢陵人也幼有膂力年十三四好著獺皮¶
冠帶刺刀候伺隣里稻熟輙偷刈之嘗為田主所見呵¶
之云楚子莫動伯之謂田主曰君稻幸多一擔何苦田¶
主將執之伯之因杖刀而進將刺之曰楚子定何如田¶
主皆反走伯之徐擔稻而歸及年長在鍾離數為刼盜¶
嘗援面覘人船船人斫之獲其左耳後隨鄊人車騎將¶
軍王廣之廣之愛其勇每夜臥下榻征伐嘗自隨齊安¶
陸王子敬為南兖州頗持兵自衛明帝遣廣之討子敬¶
<pb:KR2a0018_WYG_020-6b>¶
廣之至歐陽遣伯之先驅因城開獨入斬子敬又頻有¶
戰功以勲累遷為冠軍將軍驃騎司馬封魚復縣伯邑¶
五百户義師起東昏假伯之節督前驅諸軍事豫州刺¶
史將軍如故尋轉江州據尋陽以拒義軍郢城平高祖¶
得伯之幢主蘓隆之使說伯之即以為安東將軍江州¶
刺史伯之雖受命猶懷兩端偽云大軍未湏便下高祖¶
謂諸將曰伯之此答其心未定及其猶豫宜逼之衆軍¶
遂次尋陽伯之退保南湖然後歸附進號鎮南將軍與¶
<pb:KR2a0018_WYG_020-7a>¶
衆俱下伯之頓籬門尋進西明門建康城未平每降人¶
出伯之輙喚與耳語高祖恐其復懷翻覆宻語之曰聞¶
城中甚忿卿舉江州降欲遣刺客中卿宜以為慮伯之¶
未之信會東昏將鄭伯倫降高祖使過伯之謂曰城中¶
甚忿卿欲遣信誘卿以封賞湏卿復降當生割卿手脚¶
卿若不降復欲遣刺客殺卿宜深為備伯之懼自是無¶
異志矣力戰有功城平進號征南將軍封豐城縣公邑¶
二千戸遣還之鎮伯之不識書及還江州得文牒辭訟¶
<pb:KR2a0018_WYG_020-7b>¶
惟作大諾而已有事典籖傳口語與奪决於主者伯之¶
與豫章人鄧繕永興人戴永忠竝有舊繕經藏伯之息¶
英免禍伯之尤徳之及在州用繕為别駕永忠記室参¶
軍河南褚緭京師之薄行者齊末為揚州西曹遇亂居¶
閭里而輕薄互能自致惟緭獨不達高祖即位緭頻造¶
尚書范雲雲不好緭堅距之緭益怒私語所知曰建武¶
以後草澤底下悉化成貴人吾何罪而見棄今天下草¶
創饑饉不已䘮亂未可知陳伯之擁彊兵在江州非代¶
<pb:KR2a0018_WYG_020-8a>¶
來臣有自疑意且熒惑守南斗詎非為我出今者一行¶
事若無成入魏何遽減作河南郡於是遂投伯之書佐¶
王思穆事之大見親狎及伯之鄊人朱龍符為長流参¶
軍竝乘伯之愚闇恣行姦險刑政通塞悉共專之伯之¶
子虎牙時為直閣將軍高祖手疏龍符罪親付虎牙虎¶
牙封示伯之高祖又遣代江州别駕鄧繕伯之竝不受¶
命答高祖曰龍符驍勇健兒鄧繕事有績効臺所遣别¶
駕請以為治中繕於是日夜說伯之云臺家府庫空竭¶
<pb:KR2a0018_WYG_020-8b>¶
復無器仗三倉無米東境饑流此萬代一時也機不可¶
失緭永忠等每賛成之伯之謂繕今段啓卿若復不得¶
便與卿共下使反髙祖敇部内一郡處繕伯之於是集¶
府州佐史謂曰奉齊建安王敎率江北義勇十萬已次¶
六合見使以江州見力運糧速下我荷明帝厚恩誓死¶
以報今便纂嚴備辦使緭詐為蕭寳夤書以示僚佐於¶
㕔事前為壇殺牲以盟伯之先飲長史以下次第歃血¶
緭說伯之曰今舉大事宜引衆望程元沖不與人同心¶
<pb:KR2a0018_WYG_020-9a>¶
臨川内史王觀僧䖍之孫人身不惡便可召為長史以¶
代元沖伯之從之仍以緭為尋陽太守加討逆將軍永¶
忠輔義將軍龍符為豫州刺史率五百人守大雷大雷¶
戍主沈慧休鎮南参軍李延伯又遣鄉人孫隣李景受¶
龍符節度隣為徐州景為郢州豫章太守鄭伯倫起郡¶
兵距守程元沖既失職於家合率數百人使伯之典籖¶
吕孝通戴元則為内應伯之每旦常作伎日晡輙臥左¶
右仗身皆休息元沖因其觧㢮從北門入徑至㕔事前¶
<pb:KR2a0018_WYG_020-9b>¶
伯之聞呌聲自率出盪元沖力不能敵走逃廬山初元¶
沖起兵要尋陽張孝季孝季從之既敗伯之追孝季不¶
得得其母郎氏蠟灌殺之遣信還都報虎牙兄弟虎牙¶
等走盱眙盱眙人徐安莊興紹張顯明邀擊之不能禁¶
反見殺高祖遣王茂討伯之伯之聞茂來謂緭等曰王¶
觀既不就命鄭伯倫又不肯從便應空手受困今先平¶
豫章開通南路多𤼵丁力益運資糧然後席卷北向以¶
撲饑疲之衆不憂不濟也乃留鄊人唐葢人守城遂相¶
<pb:KR2a0018_WYG_020-10a>¶
率趣豫章太守鄭伯倫堅守伯之攻之不能下王茂前¶
軍既至伯之表裏受敵乃敗走間道亡命出江北與子¶
虎牙及褚緭俱入魏魏以伯之為使持節散騎常侍都¶
督淮南諸軍事平南將軍光禄大夫曲江縣侯天監四¶
年詔太尉臨川王宏率衆軍北討宏命記室丘遲私與¶
伯之書曰陳將軍足下無恙幸甚將軍勇冠三軍才為¶
世出棄䴏雀之小志慕鴻鵠以高翔昔因機變化遭逢¶
明主立功立事開國承家朱輪華轂擁旄萬里何其壯¶
<pb:KR2a0018_WYG_020-10b>¶
也如何一旦為奔亡之虜開鳴鏑而股戰對穹廬以屈¶
膝又何劣耶尋君去就之際非有他故直以不能内審¶
諸已外受流言沉迷猖蹷以至於此聖朝赦罪論功棄¶
瑕録用收赤心於天下安反側於萬物將軍之所知非¶
假僕一二談也朱鮪涉血於友于張繡倳刃於愛子漢¶
主不以為疑魏君待之若舊況將軍無昔人之罪而勲¶
重於當代夫迷塗知反往哲是與不逺而復先典攸高¶
主上屈法申恩吞舟是漏將軍松栢不翦親戚安居高¶
<pb:KR2a0018_WYG_020-11a>¶
臺未傾愛妾尚在悠悠爾心亦何可述今功臣名將鴈¶
行有序懷黄佩紫贊帷幄之謀乘軺建節奉疆場之任¶
並刑馬作誓傳之子孫將軍獨靦顔惜命驅馳異域寧¶
不哀哉夫以慕容超之强身送東市姚泓之盛靣縛西¶
都故知霜露所均不育異類姬漢舊邦無取雜種北虜¶
僭盜中原多歴年所惡積禍盈理至燋爛況偽孽昏狡¶
自相夷戮部落携離酋豪猜貳方當繫頸蠻邸懸首藁¶
街而將軍魚游於沸鼎之中燕巢於飛幕之上不亦惑¶
<pb:KR2a0018_WYG_020-11b>¶
乎暮春三月江南草長雜花生樹羣鸎亂飛見故國之¶
旗鼓感平生於疇日撫弦登陴豈不愴恨所以廉公之¶
思趙將吳子之泣西河人之情也將軍獨無情哉想早¶
勵良圖自求多福伯之乃於夀陽擁衆八千歸虎牙為¶
魏人所殺伯之既至以為使持節都督西豫州諸軍事¶
平北將軍西豫州刺史永新縣侯邑千戸未之任復以¶
為通直散騎常侍驍騎將軍又為太中大夫乆之卒於¶
家其子猶有在魏者褚緭在魏魏人欲擢用之魏元會¶
<pb:KR2a0018_WYG_020-12a>¶
緭戲為詩曰帽上著籠冠袴上著朱衣不知是今是不¶
知非昔非魏人怒出為始平太守日日行獵墮馬死¶
史臣曰劉季連之文吏小節而不能以自保全習亂然¶
也陳伯之小人而乘君子之器羣盜又誣而奪之安能¶
長乆矣¶
　¶
　¶
　¶
<pb:KR2a0018_WYG_020-12b>¶
　¶
　¶
　¶
　¶
　¶
　¶
　¶
　梁書卷二十¶
<pb:KR2a0018_WYG_020-13a>¶
　梁書卷二十考證¶
陳伯之傳宻語之曰聞城中甚忿卿舉江州降欲遣刺¶
　客中卿○監本脫舉江州三字今從閣本増入¶
及在州用繕為别駕永忠記室参軍○監本脫及在州¶
　三字用字下脫繕字永忠下衍為字今俱從閣本改¶
　正¶
伯之子虎牙時為直閣將軍高祖手疏龍符罪親付虎¶
　牙虎牙封示伯之○各本作伯之子虎牙封示伯之¶
<pb:KR2a0018_WYG_020-13b>¶
　脫去十九字¶
　¶
　¶
　¶
　¶
　¶
　¶
　梁書卷二十考證¶

